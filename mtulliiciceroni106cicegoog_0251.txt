240 DE DIVINATIONE.

ao tertium. Num igitur, ut inepti, Veneris id impul·
su fieri malumus quam casu diceret Quod si ceteris
temporibus falsis visis credendum non est, non video
quid praecipui somnus habeat, in quo valeant falsa
pro veris. -122, Quod si ita natura paratum esset,
ut ea dormientes agerent, quae somniarent, adligandi
omnes essent qui cubitum irent. Maiores enirn quam
ulli insani efficerent motus somniantes, Quod si iu·
sanorum visis fides non est habenda, quia falsa sunt,
cur credatur somniantium visis, quae multo etiam
perturbatiora sunt, non intellego. An quod insani
sua visa coniectori non narrant, narrant qui somnia-
veruntt Quaero etiam, si velim scribere quid aut le
gere aut cauere vel voce vel fidibus aut geometricum
quiddam aut physicum aut dialecticum explicare,
somniumne exspectandum sitan ars adhibenda, sine
qua nihil earum rerum nec fieri nec expediri potest?
Atqui, ne si navigare quidem velim, ita gubernarem,
nt somniaverim. Praesens enim poena sit. 123.
Qui igitur convenit aegros a coniectore somniorum
potius quam a medico petere medicinam? An Ae-
sculapius an Serapis potest nobis praescribere per
somnium curationem valetudinis, Neptunus guber·
nantibus uon potest? et sine medico medicinam da-
bit Minerva, Musae scribendi, legendi, ceterarumar·
tium scientiam somniantibus non dabunt? At si
curatio daretur valetudinis haec quoque, quae dixi,
darentur. Quae quoniam non dantur, medicina non
datur. Qua sublata tollitur omnis auctoritas somni-
orum.

LX. 124. Sed haee quoque in promptu fuerint:
nunc interiora videamus. Aut enim divina vis quae-
dam consulens nobis somniomm significationes facit
aut coniectores ex quadam convenientia et coniunc-
tioue naturae, quam vocant συμπάθειαν, quid cuique
rei conveniat ex somniis et quid quamque rem sequa-
tur intellegunt aut eorum neutrum est, sed quaedam
observatio constans atque diuturna est, cum quid vi«

 

