82 Du NATURA DEORUM.

impendentium montium altitudines immensitatesque
camporum: adde etiam reconditas auri argentique
venas infinitamque vim marmoris. 99. Quae vcro et
quam varia genera bestiarum vol cicurum vel ferarum,
qui volucrum lapsus atque cantus, qui pecudum pa-
stus„ quae vita silvestrium! Quid iarn de hominum
genere dicaml qui quasi cultores terrae constituti
non patiuntur earn nec immanitate beluarum efferari
uec stirpium asperitate vastari, quorumque operibus
agri, insulae litoraque collucent distincta tectis et ur-
bibus. Quae si ut animis sic oculis videre posse·
mus, nemo cunctam intuens terram de divina ratione
dubitaret. 100. At vero quanta maris est pulchritu-
do, quae species universi, quae multitudo et varietas
insularum, quae amoenitates orarum ac litorum! quot
genera quamque disparia partim submersarum, par·
tim fluitantium et innantium beluarum, partim ad
saxa nativis testis inhaerentium! Ipsum autem mare
sic terram appetens litoribus claudit, ut una ex dua·
bus naturis conflata videatur. 101. Exin mari fini·
timus adr die et nocte distinguitur, isque tum fusus
et extenuatus sublime fertur, tum autem concretus in
nubes cogitur umoremque colligens terram auget im-
bribus, turn effluens huc et illuc ventos efficit. Idem
annuas frigorum et calorum facit varietates idemque
et volatus alitum sustinet et spiritu ductus alit ct sus·
tentat animantes. XL. Restat ultimus et a domi-
ciliis nostris altissimus omnia cingens et coercens
caeli complexus, qui idem aether vocatur, extrema
ora et determinatio mundi, in quo cum admirabilita-
te maxima igneae formae cursus ordinatos definiunt.
102. Ε quibus sol, cuius magnitudine multis parti-
bus terra superatur, circum eam ipsam volvitur, isque
oriens et occidens diem noctemque coniicit et modo
accedens, tum autem recedens, binas iu singulis annis
reversiones ab extremo contrarias facit, quarum in-
tervallo tum quasi tristitia quadam contrahit terram,
tum vicissim laetificat, ut cum caelo hilarata videatur..

 

