nm. 1.,cAP.11.-V.,§4-9. rra

luce videatur clarius. 7. Sed hacc quidem laus Aca
demiae praestantissimi philosophi iudicio et testi-
monio comprobata est. IV. Etenim nobismet ipsis
quaerentibus quid sit de divinatione iudicandum,
quod a Carneade multa acute et copiose contra Sto-
· icos disputata sint, verentibusque ne temere vel falsae
rei vel non satis cognitae adsentiamur faciendum vi-
detur ut diligenter etiam atque etiarn argumenta cum
argumentis comparemus, ut fecimus in iis tribus li·
bris, quos de natura deorum scripsimus. Nam cum
omnibus in rebus temeritas in adsentiendo errorque
turpis est tum iu eo loco maxime, in quo iudicandum
est quantum auspiciis rebusque divinis religionique
tribuamus: est enim periculum ne aut neglectis iis
impia fraude aut susceptis anili superstitione obli-
gemur.

V. 8. Quibus de rebus et alias saepe et paulo
accuratius nuper, cum essem cum Q„ fratre in Tuscu-
lano, disputatum est. Nam cum ambulandi causa in
Lycium venissemus-id enim superiori Gymnasio
nomen est: Perlegi, inquit ille, tuum paulo ante
tertium de natura deorum, in quo disputatio Cottae
quamquam labefactavit sententiam meam, non fun-
ditustameu sustulit. Optime vero, inquam. Etenim
ipse (lottario disputat, ut Stoicorum magis argu-
menta confutet quam hominum deleat religionem.
Tum Quintus: Dicitur quidem istuc, inquit, a Cotta
et vero saepiuS, crede, ne communia iura migrare vi-
deatur, sed studio contra Stoicos disserendi deos mihi
videtur funditus tollere. 9. llius rationi non sane
'desidero quod respondeam: satis enim defensa reli-
gio est in secundo libro a Lucili0‚ cuius disputatio
tibi ipsi, ut in extremo tertio scribis, ad veritatem
est visa propensior. Sed, quod praetermissum est in
illis libris, credo, quia commodius arbitratus es sepa-
ratim id quaeri deque eo disseri, id est, dc divina·
tione, quae est earum rerum, quae fortuitae putantur,
praedictio atque praesensio, id, si placet, videamus

 

A

