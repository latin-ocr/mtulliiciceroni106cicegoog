cnr. V111.‚1x.‚§15-19. 259

veris iu falsa ea posse, quae futura sunt, quam ea,
quae facta sunt, sed in factis immutabilitatem ap-

parere, in futuris quibusdam, quianon appareat, ne
inesse quidem videri, ut in eo, qui mortifero morbo
urgeatur, verum sit “ Hic morietur hoc'morbo,’' at
hoc idern si vere dicatur in eo, in quo vis morbi
tanta non appareat, nihilo minus futurum sit. lta
fit ut commutatio ex vero insalsum ne in futuro
quidem ulla fieri possit. Nam “Morietur Scipio’'
talem vim habet, ut, quamquam de futuro dicitur,
tamen ut id non possit convertere in falsum. De
homine enim dicitnr, cui necesse est mori. 18. Sic
si diceretur “Morietur noctu in cubiculo suo vi op-
pressus Scipi0,” vere diceretur. Id enim fore dice-
retur, quod esset futurum: futurum autem fuisse ex
e0, quia factum est, intellegi debet. Nec magis erat
vemm “Morietur Scipio ’' quarn “Morietur illo
modo,’' uec magis necesse mori Scipionem quam
illo modo mori, nec magis immutabile ex vero in
falsum “Necatus est Scipio ’² quam “Necabitur
Scipio,” nec, curn haec ita sint, est causa cur Epicu-
rus fatum extimescat et ab atomis petat praesidium
easque de via deducat et uno tempore suscipiat res
duas inenodabiles, unam, ut sine causa fiat aliquid, ·
ex quo exsistet ut de nihilo quippiam fiat, quod nec
ipsi nec cuiquam physico placet, alteram, ut, cum
duo individua per inanitatem fe1·antur‚alterum e re·
gioue moveatur, alterum declinet. 19. licet enim
Epicuro concedenti omne enuntiatum aut verum ant
falsum esse non vereri ne omnia fato fieri sit ne·
cesse: non enirn ex aeternis causis anaturae neces-
sitate manantibus verum est id, quod ita enuntiatur
“Descendit in Academiam CarneadeS,’' nec tamen
sine causis, sed interest inter causas fortuito ante·
grossas et iuter causas cohibentes iu se efficientiam
naturalem. Ita et semper verum fuit “Morietur
Epicurus cum duo et septuaginta annos vixerit, ar-
chonte Pytlrarato,” neque tamen erant causae fatales

 

