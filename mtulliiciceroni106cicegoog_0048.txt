LlB. 1, CAP. xxxiv-xxxva, ξ 96-101. 37

poplitibus, manibus, pedibus, feminibus, cruribus.
Si, ut immortalis sit, quid haec ad vitam membra
pertinenti quid ipsa faciest Magis illa, cerebrum,
cor, pulmones, iecur. Haec enim sunt domicilia vi-
tae: oris quidem habitus ad vitae firmitatem nihil ,
pertinet. XXXVI. 100. Et eos vituperabas, qui cx
operibus magnificis atque praedaria, cum ipsum
mundum, cum eius membra, caelum, terras, maria,
, cumque horum insignia, solem, lunam stellasque vi·
dissent, cumque temporum maturitates, mutationes
vicissitudinesque cognovissent, suspicati essent ali·
quam excellentem esse praestantemque naturam,
quae haec fecisset, moveret, regeret, gubemaret.
Qui etiam si aberrant a coniectura, video tamen
quid sequantur. Tu quod opus tandem magnum et
egregium habes, quod effectum divina mente videa-
tur, ex quo esse deos suspiceret Habebam, inquis,
in animo insitam informationem quamdam dei. Et
barbati quidem Iovis, galeatae Minervae: num igi-
tur esse tales putasl 101. Quanto melius haec vul·
gus imperitorum, qui non membra solum hominis
deo tribuunt, sed usum ctiam membrorum. Dant
enim arcum, sagittas, hastam, clipeum, fuscinam, ful·
men et si actiones quae sint deorum non vident, ni-
hil agentem tamen deum non queunt cogitare. Ipsi,
qui irridentur, Aegyptii nullam beluam nisi ob ali-
quam utilitatem quam ex ea caperent consecrave-
runt: velut ibes maximam vim serpentium confici·
unt, cum sint aves excelsae, cmxibus rigidis, comeo
proceroque rostro: avertunt pestem ab Aegypte,
cum volucres angues ex vastitate Libyae vento Afri-
co invectas interficiunt atque consumunt, ex quo fit
ut illae nec morsu vivae noceant nec odore mortuae.
Possum de ichneumonum utilitate, de crocodilorum,
de felium dicere, sed nolo esse longus. Ita conclu-
dam, tamen beluas a barbaris propter beneficium
consecratas, vestrorum deorum non modo benefi-

cium nullum exstare, sed ne factum quidem omnine.
4

 

