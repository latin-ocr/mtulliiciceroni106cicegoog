190 Du DIVINATIONE.

libris Socraticorum saepe dicitur, esse divinum quid·
dam, quod δαιμόνιον appellat, cui semper ipse parue-
rit, numquam impellenti, saepe revocanti, Et Socra-
tes quidem-quo quem auctorem meliorem quaeri·
must—Xenophonti consulenti sequereturne Cyrum,
postea quam exposuit quae ipsi videbantur: “ Et no·
strum quidem ” inquit “humanum est consilium, sed
de rebus et obscuris et incertis ad Apollinem censeo
referendum,” ad quern ctiam Athenienses publice de
maioribus rebus semper rettulemnt 123. Scriptum
est item, cum Critonis sui familiaris oculum adliga-
tum vidisset, quaesivisse quid esset: curn autem ille
respondisset in agro ambulanti ramulum adductum,
ut remissus esset, in oculum suum recidisse, tum So·
crates: “Non enim paruisti mihi revocanti, cum
uterer qua soleo praesagitione divina’' Idem etiam
Socrates, curn apud Delium male pugnatum esset
Lachete praetore fugeretque cumipse Lachete, ut
ventum est in trivium, eadem qua ccteri fugere no·
luit. Quibus quaerentibus cur non eadem via perge-
ret, deterreri se adeo dlxit. Tum quidem ii, qui
alia via fugerant, in hostium equitatum inciderunt.
Permulta collecta suntab Antipatr0, quae mirabili·
ter aSocrate divinata sunt Quae praetermittam:
tibi enirn nota suut, mihi ad commemorandum non
necessaria 124. Illud tamen eius philosophi mag-
nificum ac paene divinum, quod, cum impiis senten-
tiis damnatus esset, aequissimo animo se dixit mori:
nequeenim domo egredienti neque illud suggestum,
in quo causam dixerat, ascendenti signum sibi ullum
quod consuesset adeo quasi mali alicuius impenden-
tis datum.

LV. Equidem sic arbitror, etiam si multa fallant
eos, qui aut arte aut coniectura divinare videantur,
esse tamen divinationem: homines autem ut in cete-
ris artibns, sic in hac posse falli. Potest accidere ut
aliquod signum dubie datum pro certo sit acceptum,
potest aliquod latuisse aut ipsum aut quod esset illi

 

